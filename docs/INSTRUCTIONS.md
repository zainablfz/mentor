
# Lose Your Head - Team Lead

The Team Lead role in the Tribe 

## Context

Deze deeltaak hoort bij sprint 14 Lose Your Head. Dit is een deeltaak die je individueel uitvoert.

In het college S14W1-01-kickoff-lose-your-head wordt de rol van een team-lead besproken.


## Doel van deze opdracht

Je leert hoe je als 2e jaars student overzicht houd over een project van 1e jaars studenten, de kwaliteit van design en code waarborgt en hoe je een sprint review kan voorbereiden en leiden. 


## Werkwijze

De 1e jaars studenten FDND werken in sprint 2 aan opdrachten voor opdrachtgevers. Dit doen ze in groepen van maximaal 4 studenten. Een 2e jaars student heeft de rol van team-lead. 

Je bent aanwezig bij de sprint planning in week 1, je houdt een vinger aan de pols tijdens de weken en je bent in de _lead_ tijdens de sprint review. 

- Op maandag doe je een stand-up per groepje in de squads, dan bespreek je de werkverdeling. (wat gaan de studenten doen?)
- Op woensdag  doe je een stand-up per groepje in de squads, dan check je of alles goed gaat. (wat komen de studenten tegen?)
- Op vrijdag doe je een wrap-up met  de groepen, je bespreekt hoever ze zijn gekomen en op basis van de code/design review worden er issues aangemaakt. (Wat hebben de studenten gedaan?)
- Aan het eind van de sprit begeleid je de sprint-review met de opdrachtgever.





## Criteria

Focus sprint 14 -  De focus van deze sprint ligt op het grip krijgen van de informatie architectuur van een website.

Deze deeltaak hoort bij het gedragscriterium:  
S: Student kan omgaan met diversiteit binnen teams en handelt respectvol naar anderen.

Deze opdracht is done als je:

- [ ] Aantoonbaar overzicht hebt op een project van eerstejaars studenten
- [ ] Design en code van een project van eerstejaars studenten hebt gereviewed
- [ ] Een sprint review hebt (be)(ge)geleid

